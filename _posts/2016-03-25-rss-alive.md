---
title: "RSS тірі және ол ешқашан өлген емес"
category: tools
tags: "rss,feedly.com"
published: true
---


## RSS тірі және ол ешқашан өлген емес

Блогқұрылтайда жүргенде бір екі достарымнан "RSS пайдаланасың ба?" деген сұраққа екі түрлі жауап алдым: "Ол не?" және "Ол ескі, ешкім пайдаланбайтын құрал емес пе?". Шынын айтқанда мен үшін тосын жауаптар болды.

RSS ол сайттан жаңалық оқудың, көрудің бір әдісі. Әлеуметтік желідегі сайттардың парақшаларына жазылып жаңалықтарын қарап отырған секілді сіз сайттың RSS лентасына жазылып, сайтқа кірмей ақ жаңалықтарды қарап отырсаңыз болады. Негізі бұл блогер немесе журналисттердің сенімді құралдары болуы керек. Неге? Өйткені RSS арқылы жаңалықтар агрегатын істеп ала аласыздар. Бірақ құралдың біздің арамызда танымал еместігі және аз пайдаланылуы оны ескі және өлген сияқты етіп көрсетеді.

Өзім пайдаланатын RSS оқуға арналған [feedly.com](http://feedly.com/) сайты бар. Сол жерде RSS лентасы бар кез-келген сайтқа жазылып, жаңалықтарды қалт жібермей отыруға болады. Сонымен бірге, ресурсқа сізге дейін қанша адам жазылғанын көрсетеді. Қарапайым бақылау: шетелдің танымал сайттарында жазылушылар мыңдаған, мен жазылған қазақ сайттарының барлығында 0 жазылушы. Яғни, бізде оны ешкім пайдаланбайды Смайлик «smile». Неге екенін шынымды айтсам түсіне бермеймін. Мүмкін әлеуметтік желілердің әсері шығар.

Осы айтылған feedly сайтында жаңалық неше рет оқылғаны туралы статистика жүргізіледі, сол арқылы адамдарға ең қызық және пайдаланушыларда ең көп қызығушылық тудырған жаңалықтар жарқырап көрініп тұрады.
Мен қазір 50 шақты ресурсқа жазылғанмын. Бір байқағаным, ресурстар жеткілікті дәрежеде көп болса, жаңалық алғаш кімнен шығып, сайттан сайтқа тақырыбы мен мәтіні қалай өзгеретінін бақылауға болады )).

Тоқетерін айтқанда: RSS пайдаланып көріңіздер, пайдалы, әрі қажет құрал Смайлик «smile»

Суреттерде feedly-дің мобильді клиенті.

![Feedly](/assets/images/feedly1.jpg)

![Feedly 2](/assets/images/feedly2.jpg)

