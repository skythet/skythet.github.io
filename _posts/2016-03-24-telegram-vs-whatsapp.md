---
published: true
---


## Telegram vs Whatsapp

![Telegram vs Whatsapp](/assets/images/telegram-vs-whatsapp.jpg)

Көпшілік телеграмды тағы бір кезекті қарапайым месенджер деп ойлайды екен. Яғни, ватсаптан айырмашылығы жоқ. Ол олай емес. Телеграмның ватсапты басып озатын бірнеше қызық тұстары бар:

1. Барлық кең тараған жүйелерге клиенттері бар (windows, mac os, linux, android, ios)
2. Кіру үшін смартфон қажет емес. Ватсапқа браузер арқылы кіру үшін ол біріншіден телефонға орнатылған және интернетке қосылып тұрған болуы керек. Телеграмда ол міндетті емес, тек телефон нөмеріңіз болса қосылып отыра бересіз.
3. Боттар революциясы. Ашық API болғандықтан, бағдарламалаушылар түрлі пайдалы боттар (сізбен сөйлесе алатын, командаңызды орындайтын роботтар) жаза алады. Телеграм айналасындағы соңғы шу да осы ботқа байланысты (флибуста кітап жүктеп алу боты). Қазіргі кезде көптеген ірі компаниялар өздерінің көмекші боттарын жазып жатыр. Мысалы, Қазпочтаның жіберілген заттарды бақылауға, валюта курстарын қарауға, жол ережесін бұзғаны үшін айыппұлдарды қарауға мүмкіндік беретін @KazPostBot боты бар.
4. Каналдар. Болашақта SMM-шілер үшін маңызды болуы мүмкін. Канал ол жаңалық тарату үшін арналған группа. Каналға жазылу арқылы жаңалықтар оқып отыра аласыз. Жазылулар саны мыңдаған болуы мүмкін. Каналдар саны да күн санап артып келеді. Мысалы tmusic каналында жаңа әндер жарияланып отырады, музыканы сол жердің өзінде тыңдау мүмкіндігі де бар.
5. Қауіпсіздік мәселесі: private чаттар, private группалар т.с.с. Телеграм авторлары бұл мәселеге қатты көңіл бөлген. Шын мәнінде қаншалық қорғалғанын айту қиын, бірақ қауіпсіздік мәселесін бастан қолға алғаны белгілі бір сенім тудырады :). 

Бұдан басқа файл жіберу мүмкіндігі, жетілдірілген синxронизация, қазірге спамнан тазалығы секілді майда артықшылықтары да аз емес. Қысқасы телеграмға өтуді ұсынамын, өтпесеңіздер де қандай қызықтар бар екенін бақылап отырсаңыздар болады.

Бір кемшілік тұсы телеграм арқылы қоңырау шалу мүмкіндігі жоқ. Әзірге байқаған кемшілігім осы ғана.
